# مقدمه

## به OWASP API Security Top 10 – 2019 خوش آمدید!

به اولین ویراست ده ‌‌آسیب‌پذیری برتر امنیت API خوش آمدید. اگر با پروژه OWASP Top 10 آشنایی داشته باشید، شباهت‌هایی بین آن و مستند پیش رو خواهید یافت: هر دو با نیت فهم آسان توسط مخاطب و قابلیت بکارگیری و انطباق در سازمان تهیه شده‌اند. در غیر این صورت، پیش از مطالعه عمیق‌تر ریسک‌‌های بحرانی امنیت API بهتر است [صفحه ویکی پروژه امنیت API][1] را مطالعه نمایید.

در معماری اپلیکیشن‌‌های مدرن امروزی API نقش خیلی مهمی دارد. از آنجا که آگاهی بخشی امنیتی و نوآوری در این حوزه گام‌‌های مختلفی دارد، تمرکز بر نقاط ضعف رایج APIها اهمیت زیادی خواهد داشت.

هدف اصلی مستند و پروژه ده ‌‌آسیب‌پذیری بحرانی امنیت API آموزش افراد دخیل در توسعه و نگهداری APIها از قبیل توسعه دهندگان، طراحان، معماران، مدیران و سازمان‌‌ها است.

در بخش [متدلوژی و داده][2]، اطلاعات بیشتری درباره نحوه ایجاد اولین نسخه از مستند حاضر خواهید یافت. در نسخه‌‌های آتی، جامعه امنیت را نیز دخیل نموده و به منظور دریافت داده‌‌های مرتبط، فراخوان عمومی خواهیم داد. در حال حاضر همگان را به مشارکت در [مخزن Github][3] یا [لیست پست الکترونیک][4] ما از طریق ارسال سوال، نظر و پیشنهاد تشویق می‌کنیم.

[1]: https://www.owasp.org/index.php/OWASP_API_Security_Project
[2]: ./0xd0-about-data.md
[3]: https://github.com/OWASP/API-Security
[4]: https://groups.google.com/a/owasp.org/forum/#!forum/api-security-project
