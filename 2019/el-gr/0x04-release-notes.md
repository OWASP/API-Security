Σημειώσεις Έκδοσης
=============

Αυτή είναι η πρώτη έκδοση OWASP API Security Top 10 την οποία σχεδιάζουμε να 
ενημερώνεται περιοδικά κάθε τρία ή τέσσερα χρόνια.

Σε αντίθεση με αυτήν την έκδοση, σε μελλοντικές εκδόσεις, θέλουμε να κάνουμε 
μια δημόσια πρόσκληση για δεδομένα, εμπλέκοντας τη βιομηχανία ασφαλείας (security industry) σε αυτή 
την προσπάθεια. Στην ενότητα [Μεθοδολογία και Δεδομένα][1] θα βρείτε περισσότερες 
λεπτομέρειες σχετικά με τον τρόπο κατασκευής αυτής της έκδοσης. Για περισσότερες 
λεπτομέρειες σχετικά με τους κινδύνους ασφαλείας, ανατρέξτε στην ενότητα [Ρίσκα Ασφαλείας API][2].

Είναι σημαντικό να συνειδητοποιήσουμε ότι τα τελευταία χρόνια η αρχιτεκτονική των εφαρμογών 
έχει αλλάξει σημαντικά. Επί του παρόντος, τα API διαδραματίζουν πολύ σημαντικό ρόλο σε αυτή 
τη νέα αρχιτεκτονική των μικροϋπηρεσιών, των εφαρμογών μιας σελίδας (SPA), των εφαρμογών για 
κινητά, του IoT κ.λπ.

Το OWASP API Security Top 10 ήταν μια απαιτούμενη προσπάθεια για τη δημιουργία ευαισθητοποίησης 
σχετικά με σύγχρονα ζητήματα ασφαλείας API. Ήταν δυνατό μόνο χάρη στη μεγάλη προσπάθεια πολλών 
εθελοντών οι οποίοι αναφέρονται στην ενότητα [Ευχαριστίες][3]. 
Ευχαριστούμε!

[1]: ./0xd0-about-data.md
[2]: ./0x10-api-security-risks.md
[3]: ./0xd1-acknowledgments.md
