Πρόλογος
========

Ένα θεμελιώδες στοιχείο καινοτομίας στον σημερινό κόσμο που βασίζεται στις εφαρμογές
είναι η διεπαφή προγραμματισμού εφαρμογών (API). Από τις τράπεζες, το λιανικό εμπόριο 
και τις μεταφορές έως το IoT, τα αυτόνομα οχήματα και τις έξυπνες πόλεις, τα API 
αποτελούν κρίσιμο μέρος των σύγχρονων εφαρμογών για κινητά, SaaS και web. Τα API μπορούν 
να βρεθούν σε εφαρμογές που απευθύνονται σε πελάτες, σε εφαρμογές που απευθύνονται σε 
συνεργάτες και σε ενδοεταιρικές εφαρμογές.

Από τη φύση τους, τα APIs αφήνουν εκτεθειμένες ορισμένες πτυχές της επιχειρηματικής λογικής της εφαρμογής (business logic) καθώς και ευαίσθητα δεδομένα όπως οι Προσωπικές Αναγνωριστικές Πληροφορίες (PII) (Σ.τ.Μ. πληροφορίες που επιτρέπουν την αναγνώριση προσώπου). Γι' αυτό τον λόγο τα API γίνονται όλο και περισσότερο στόχος κακόβουλων χρηστών. Χωρίς ασφαλή APIs, η ταχεία καινοτομία θα ήταν αδύνατη.

Παρόλο που ένα γενικευμένο Top 10 με κινδύνους ασφαλείας για web εφαρμογές
εξακολουθεί να έχει νόημα, λόγω της ιδιαίτερης φύσης των APIs, απαιτείται μια λίστα 
ρίσκων ασφαλείας ειδικά για τα API. Η ασφάλεια των APIs εστιάζει σε στρατηγικές 
και λύσεις για την κατανόηση και την αντιμετώπιση των μοναδικών τρωτών σημείων 
και ρίσκων ασφαλείας που σχετίζονται με τα APIs.

Εάν είστε εξοικειωμένοι με το [OWASP Top 10 Project][1], τότε θα παρατηρήσετε 
τις ομοιότητες μεταξύ των δύο καταγραφών: στόχος τους ειναι η εύκολη ανάγνωση (readability)
και εύκολη υιοθέτηση (adoption). Εάν είστε νέος στη σειρά OWASP Top 10 ίσως είναι καλύτερα 
να διαβάσετε τις ενότητες [Ρίσκα Ασφαλείας API][2] και [Μεθοδολογία και Δεδομένα][3] 
πριν μεταβείτε στη λίστα Top 10.

Μπορείτε να συνεισφέρετε στο OWASP API Security Top 10 με τις ερωτήσεις, 
τα σχόλια και τις ιδέες σας στο ηλεκτρονικό «αποθετήριο» (repository) του έργου στο GitHub:

* https://github.com/OWASP/API-Security/issues
* https://github.com/OWASP/API-Security/blob/master/CONTRIBUTING.md

Μπορείτε να βρείτε το OWASP API Security Top 10 εδώ:

* https://www.owasp.org/index.php/OWASP_API_Security_Project
* https://github.com/OWASP/API-Security

Θέλουμε να ευχαριστήσουμε όλους τους συντελεστές που κατέστησαν δυνατό αυτό 
το έργο με την προσπάθεια και τη συνεισφορά τους. Όλοι τους αναφέρονται στην ενότητα 
[Ευχαριστίες][4]. Σας ευχαριστούμε!

[1]: https://www.owasp.org/index.php/Category:OWASP_Top_Ten_Project
[2]: ./0x10-api-security-risks.md
[3]: ./0xd0-about-data.md
[4]: ./0xd1-acknowledgments.md
