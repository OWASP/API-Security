OWASP Τα Κορυφαία 10 Ρίσκα Ασφαλείας API – 2019
======================================

| Ρίσκο | Περιγραφή |
| ---- | ----------- |
| API1:2019 - Broken Object Level Authorization | Τα API τείνουν να εκθέτουν τελικά σημεία (endpoints) που χειρίζονται αναγνωριστικά αντικειμένων (object IDs), δημιουργώντας ένα ζήτημα ευρείας επιφάνειας επίθεσης επιπέδου ελέγχου πρόσβασης (wide attack surface Level Access Control issue). Οι έλεγχοι εξουσιοδότησης σε επίπεδο αντικειμένου (Object Level Authorization) θα πρέπει να λαμβάνονται υπόψη σε κάθε λειτουργία που έχει πρόσβαση σε δεδομένα χρησιμοποιώντας είσοδο από τον χρήστη. |
| API2:2019 - Broken User Authentication | Οι μηχανισμοί ελέγχου ταυτότητας συχνά υλοποιούνται εσφαλμένα, επιτρέποντας στους εισβολείς να διακυβεύουν τα διακριτικά ελέγχου ταυτότητας ή να εκμεταλλεύονται ελαττώματα στην υλοποίηση της εφαρμογής για να προσποιούνται προσωρινά ή μόνιμα τις ταυτότητες άλλων χρηστών. Η διακυβευόμενη ικανότητα του συστήματος να αναγνωρίζει τον πελάτη/χρήστη, θέτει σε κίνδυνο την ασφάλεια των API συνολικά. |
| API3:2019 - Excessive Data Exposure | Στοχεύοντας σε γενικευμένες υλοποιήσεις, οι προγραμματιστές τείνουν να εκθέτουν όλα τα δεδομένα/ιδιότητες των αντικειμένων χωρίς να λαμβάνουν υπόψη την ατομική τους ευαισθησία, βασιζόμενοι ότι οι εφαρμογές-πελάτες θα εκτελέσουν το φιλτράρισμα δεδομένων πριν τα εμφανίσουν στον χρήστη. |
| API4:2019 - Lack of Resources & Rate Limiting | Πολύ συχνά, τα API δεν επιβάλλουν περιορισμούς στο μέγεθος ή τον αριθμό των πόρων που μπορεί να ζητήσει ο πελάτης/χρήστης. Αυτό όχι μόνο μπορεί να επηρεάσει την απόδοση του διακομιστή API, οδηγώντας σε άρνηση υπηρεσίας (DoS), αλλά αφήνει επίσης ανοιχτή την πόρτα σε ελαττώματα ελέγχου ταυτότητας, όπως η ωμή βία (brute force). |
| API5:2019 - Broken Function Level Authorization | Πολύπλοκες πολιτικές ελέγχου πρόσβασης με διαφορετικές ιεραρχίες, ομάδες και ρόλους, καθώς και έναν ασαφή διαχωρισμό μεταξύ διοικητικών και τακτικών λειτουργιών, τείνουν να οδηγούν σε ελαττώματα εξουσιοδότησης. Εκμεταλλευόμενοι αυτά τα ζητήματα, οι εισβολείς αποκτούν πρόσβαση σε πόρους ή/και διοικητικές λειτουργίες άλλων χρηστών. |
| API6:2019 - Mass Assignment | Η δέσμευση παρεχόμενων δεδομένων πελάτη (π.χ. JSON) σε μοντέλα δεδομένων, χωρίς το κατάλληλο φιλτράρισμα ιδιοτήτων βάσει μιας λίστας επιτρεπόμενων, συνήθως οδηγεί σε μαζική εκχώρηση (Mass Assignment). H εικασία ιδιοτήτων αντικειμένων, η εξερεύνηση άλλων τελικών σημείων API, η ανάγνωση της τεκμηρίωσης ή η παροχή πρόσθετων ιδιοτήτων αντικειμένων σε ωφέλιμα φορτία αιτημάτων, επιτρέπει στους εισβολείς να τροποποιήσουν τις ιδιότητες αντικειμένων που δεν θα έπρεπε να έχουν πρόσβαση να τροποποιήσουν. |
| API7:2019 - Security Misconfiguration | Η εσφαλμένη διαμόρφωση ασφαλείας είναι συνήθως αποτέλεσμα μη ασφαλών προεπιλεγμένων διαμορφώσεων, ελλιπών ή ad-hoc διαμορφώσεων, ανοιχτού χώρου αποθήκευσης cloud, εσφαλμένων ρυθμίσεων κεφαλίδων HTTP, περιττών μεθόδων HTTP, επιτρεπόμενης κοινής χρήσης πόρων Cross-Origin (CORS) και λεπτομερών μηνυμάτων σφάλματος που περιέχουν ευαίσθητες πληροφορίες. |
| API8:2019 - Injection | Σφάλματα Έγχυσης (Injection Flaws), όπως SQL, NoSQL, Command Injection κ.λπ., συμβαίνουν όταν αποστέλλονται μη αξιόπιστα δεδομένα σε έναν διερμηνέα ως μέρος μιας εντολής ή ερωτήματος. Τα κακόβουλα δεδομένα του εισβολέα μπορούν να ξεγελάσουν τον διερμηνέα ώστε να εκτελέσει ακούσιες εντολές ή να αποκτήσει πρόσβαση σε δεδομένα χωρίς την κατάλληλη εξουσιοδότηση. |
| API9:2019 - Improper Assets Management | Τα API τείνουν να εκθέτουν περισσότερα τελικά σημεία από τις παραδοσιακές εφαρμογές Ιστού, καθιστώντας τη σωστή και ενημερωμένη τεκμηρίωση εξαιρετικά σημαντική. Το απόθεμα των κατάλληλων κεντρικών υπολογιστών και των εκδόσεων API που έχουν αναπτυχθεί διαδραματίζουν επίσης σημαντικό ρόλο για τον μετριασμό ζητημάτων όπως οι καταργημένες εκδόσεις API και τα εκτεθειμένα τελικά σημεία εντοπισμού σφαλμάτων. |
| API10:2019 - Insufficient Logging & Monitoring | Η ανεπαρκής καταγραφή και παρακολούθηση, σε συνδυασμό με την έλλειψη ή την αναποτελεσματική ενσωμάτωση με την απόκριση περιστατικού, επιτρέπει στους επιτιθέμενους να επιτεθούν περαιτέρω σε συστήματα, να διατηρήσουν την επιμονή τους, να στραφούν σε περισσότερα συστήματα για να παραβιάσουν, να εξαγάγουν ή να καταστρέψουν δεδομένα. Οι περισσότερες μελέτες παραβίασης αποδεικνύουν ότι ο χρόνος για τον εντοπισμό μιας παραβίασης είναι πάνω από 200 ημέρες, συνήθως εντοπίζεται από εξωτερικά μέρη και όχι από εσωτερικές διαδικασίες ή παρακολούθηση. |
