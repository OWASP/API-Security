Εισαγωγή
============

## Καλώς ήρθατε στο OWASP API Security Top 10 - 2019!

Καλώς ήρθατε στην πρώτη έκδοση του OWASP API Security Top 10. Εάν είστε 
εξοικειωμένοι με τη σειρά OWASP Top 10 θα παρατηρήσετε τις ομοιότητες: 
προορίζονται για αναγνωσιμότητα (readability) και υιοθέτηση (adoption). 
Διαφορετικά, εξετάστε 
το ενδεχόμενο να επισκεφτείτε τη σελίδα [OWASP API Security Project wiki][1] 
προτού εμβαθύνετε στους πιο κρίσιμους κινδύνους για την ασφάλεια των API.

Τα API παίζουν πολύ σημαντικό ρόλο στην αρχιτεκτονική των σύγχρονων εφαρμογών. 
Εφόσον η δημιουργία ευαισθητοποίησης για την ασφάλεια και η καινοτομία έχουν 
διαφορετικούς ρυθμούς, είναι σημαντικό να εστιάσετε στις κοινές αδυναμίες 
ασφαλείας API.

Ο πρωταρχικός στόχος του OWASP API Security Top 10 είναι να εκπαιδεύσει όσους 
εμπλέκονται στην ανάπτυξη και συντήρηση API, για παράδειγμα, προγραμματιστές, 
σχεδιαστές, αρχιτέκτονες, διαχειριστές ή οργανισμούς.

Στην ενότητα [Μεθοδολογία και Δεδομένα][2], μπορείτε να διαβάσετε περισσότερα 
για το πώς δημιουργήθηκε αυτή η πρώτη έκδοση. Σε μελλοντικές εκδόσεις, θέλουμε 
να εμπλέξουμε τη βιομηχανία ασφαλείας (security industry), με μια δημόσια πρόσκληση για δεδομένα. 
Προς το παρόν, ενθαρρύνουμε όλους να συνεισφέρουν με ερωτήσεις, σχόλια και ιδέες 
στο [αποθετήριο GitHub][3] ή στη [Λίστα αλληλογραφίας][4].

[1]: https://www.owasp.org/index.php/OWASP_API_Security_Project
[2]: ./0xd0-about-data.md
[3]: https://github.com/OWASP/API-Security
[4]: https://groups.google.com/a/owasp.org/forum/#!forum/api-security-project
